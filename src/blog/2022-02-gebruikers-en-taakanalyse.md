---
layout: post.njk
title: Huishoudelijke taken herontwerpen om gebruikers aan te zetten tot gedragsverandering
description: Hoe ondersteun je ouders van jonge kinderen bij huishoudelijke taken met een interactieve applicatie? In dit artikel deel ik mijn onderzoek naar hun behoeften, obstakels en motivaties, met inzichten uit observaties, modellen en concrete user need statements.
date: '2022-02-15'
headerImage: /images/SAG-LWG2-JourneyMap.png
thumbnail: /images/SAG-LWG2-JourneyMap.png
tags:
- Behavior Design
- Field Research
- Co-creatie
---

## Doel en doelgroep

De doelgroep hierbij zijn ouders van gezinnen met jonge kinderen. Het onderwerp van dit onderzoek zijn de huishoudelijke taken. Ieder persoon en huishouden doet dit, maar hier is geen vast stramien voor. Met jonge kinderen is het opgeruimd en schoon houden van een huis een nog grotere uitdaging, doordat kinderen vaak en veel rommel maken en beide ouders nog in een fase zitten waarbij ze veel en vaak tijd kwijt zijn met hun werk. Dit leidt vaak tot de vraag 'hoe die anderen dat toch doen'. Indeling, taakverdeling; wat komt er bij anderen bij kijken en wat doen zij nu precies.

### Onderzoeksvragen

Door dit te onderzoeken kunnen deze problemen aan het licht komen. Om het onderzoek af te kaderen en de problemen binnen dit kader te zoeken, is een goede hoofdvraag nodig:

> "Wat hebben ouders van gezinnen met jonge kinderen nodig van een interactieve applicatie bij het uitvoeren van huishoudelijke taken, om hen te helpen bij problemen die zij ondervinden bij het verdelen en uitvoeren van deze taken?"

Deze hoofdvraag is lastig direct te beantwoorden, waarvoor ik de vraag opdeel in deelvragen die focussen op verschillende onderdelen van de mogelijke probleemgebieden:

### Methodes

Om antwoord te krijgen op deze vragen voer ik een aantal activiteiten uit om deze informatie respectievelijk op te halen uit de gebruiker, te synthetiseren en daarna in modellen inzichtelijk te maken. Hierdoor zijn deze subjectieve bevindingen tot objectieve(re) uitkomsten om te zetten.

Om een gevoel in inzicht te krijgen in hoe de doelgroep de taken waar het onderzoek op focust uitvoert, ga ik de doelgroep taken laten uitvoeren in directe relatie en in de context van het centrale onderwerp. Dit is een zogeheten Contextual Inquiry, een observatie van het gedrag van de gebruiker in de normale omgeving.

De kwalitatieve data van de observaties worden middels een inductieve datagedreven aanpak in de vorm van Affinity Mapping omgezet naar quotes, welke worden samengepakt in clusters, welke weer worden samengepakt in de hoofdthema's die tijdens deze Contextual Inquiries naar voren kwamen. Deze conclusies zijn hiermee direct te staven met quotes en opmerkingen uit de contextual inquiries.

![Affinity Map - alle opmerkingen van de drie participanten om overeenkomsten en opvallendheden te vinden](/images/sag-lwg2-affinity-mapping.png)

### Models

De Affinity Mapping heeft een rode draad door de activiteit gesponnen door informatie van verschillende deelnemers tot centrale thema's te condenseren. Vanuit deze thema's ontstaan inzichten in het gedrag en de gewoonten van de doelgroep in deze activiteit

Door deze inzichten in modellen te plaatsen, creÃ«er ik nog scherpere en dieperliggende inzichten en maak ik ze overdraagbaar. Met deze inzichten en tastbare artefacten wordt het onderzoek een sterke basis om je in de ontwerpfase op te baseren.

In een Empathy Map vang je een deelnemer of groep aan deelnemers in een persona door middels praten en observeren vast te leggen wat de uitspraken en gedragingen zijn

![Empathy map: Een visuele verdeling van wat de gebruiker hoort, ziet, zegt, doet en denkt](/images/sag-lwg2-empathy Map V0.7.png)

Met de informatie van de gedragingen, gedachten en gevoelens van de gebruikers, is het mogelijk de taken op een tijdslijn te plaatsen en zo deze belevingswereld en het stappenplan te plaatsen in de context.

![Een Journey Map die het verloop van de activiteiten en gevoel toont van de gebruiker](/images/sag-lwg2-Journey Map V0.7.png)

### User Need Statement

Een User Need Statement een probleemomschrijving waarop duidelijk actie kan worden ondernomen. Elke oplossing is waardevol als eerst gedegen onderzoek wordt gedaan naar welk probleem moet worden opgelost. Hoe beter je dit onderzoek doet, hoe beter je het probleem als ontwerper kunt tackelen. Dit gebeurt door duidelijk de doelgroep, de behoefte van de doelgroep en de reden hierachter te benoemen. Om herkenbaar te maken waar de inzichten vandaan komen, heb ik daarom overal een passende quote geplaatst van een participant uit het onderzoek.

> De tijd hebben voor het huishouden hebben
De doelgroep wil een overzicht van wanneer ze tijd hebben voor het huishouden naast werk en gezin, en hoe lang deze taken duren, zodat ze de taken makkelijker kunnen plannen.
Vanuit quote: "Naarmate kinderen ouder worden en ze gaan sporten dan wordt het leven echt druk. "Je racet je de rambam""

> Beginnen in de keuken
De doelgroep wil een duidelijk beeld van wat op het aanrecht hoort en opruimplekken voor wat vaak op het aanrecht eindigt, maar daar niet hoort, omdat de keuken centraal is, en hier veel spullen belanden.
Vanuit quote: "het aanrecht is centraal, dus er belandt snel rommel. Daarom probeer ik het leeg te houden"

> De plekken die anderen zien als ze langskomen
De doelgroep wil duidelijke prioriteiten kunnen stellen voor opruimen en schoonmaken van ruimtes waar gasten komen, omdat zij het belangrijk vinden dat anderen zien dat ze in een opgeruimd huis wonen.
Vanuit quote: "Als er mensen komen kijk ik met een andere blik naar mijn huis van wat nodig is om schoon te maken"

> grondiger schoonmaken als er motivatie is
De doelgroep wil een manier om minder vaak voorkomende taken te plannen, zodat ze meer motivatie hiervoor hebben nadat ze de dagelijkse taken hebben uitgevoerd.
Vanuit quote: "keukenkastjes opruimen wil ik doen, maar verschuift vaak omdat het met kinderen niet uitkomt."

> genieten van de rust van een opgeruimd huis
De doelgroep wil een duidelijk, tastbaar beeld van hoe het huis schoon en mooi opgeruimd is,  zodat het makkelijker om naar dit doel toe te werken.	
Vanuit quote: "Als het opgeruimd is kom ik thuis en denk ik 'lekker, heerlijk, fijn'"

## Verantwoording

Dit onderzoek is gedaan met een te kleine participantenpoel van 3 participanten, wat de uitkomst van het onderzoek kleurt. Sommige conclusies zoals rolverdeling zijn sterk beperkt door deze participanten, waardoor sommige conclusies te zwart-wit zijn, zoals dat moeders alle huishoudelijke taken op zich nemen. Los van deze resultaten zijn de conclusies - de antwoorden op de hoofd- en deelvragen - wel valide, en bieden een goede basis voor de ontwikkeling van een interactieve applicatie.

