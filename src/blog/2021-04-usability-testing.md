---
layout: post.njk
title: Onderbouwd Herontwerpen van de Eurofarmtoys-webshop door middel van Usability
  Testing met de gebruikers
description: Tijdens usability-tests voor een webshop eb ik ervaren dat er verbeteringen mogelijk zijn op het gebied van informatie, vertrouwen en overzichtelijkheid. Het was belangrijk om te zien waar gebruikers vastliepen en hoe ik met kleine aanpassingen een betere ervaring kan creëren.
opening: Voor het vak Usability Testen heb ik een website geëvalueerd middels Usability Tests.
date: '2021-04-15'
headerImage: /images/lwg4-productpagina-small.png
thumbnail: /images/lwg4-productpagina-small.png
tags:
- Human Centered Design
- Web Design
- Lab Research
- UI/UX
---

### Opdracht

Voor de opdracht heb ik gekozen voor een website van ouders van een vriendin van ons. Zij hebben een winkel in Oijen, Noord-Brabant, webshop waarin zij onder andere trampolines verkopen. Door teruglopende klanten in de winkel moeten zij meer focussen op verkoop online, maar dat is lastig met dure producten zoals trampolines. De opdracht is hiermee dus:

> "Duidelijk krijgen wat aan de webshop van Eurofarmtoys kan worden verbeterd om mensen meer vertrouwen te geven online een trampoline te kopen."

Om dit te onderzoeken heb ik een doelgroep bepaald en doelstellingen en onderzoeksvragen opgesteld.

### Methode

Om dit te onderzoeken ga ik een formatieve Usability Test doen; deze test is het beste om toe te passen in een ontwerpproces. Ik heb deze test gedaan met 3 gebruikers, omdat uit onderzoek blijkt dat bij meer dan 3-5 tests de bruikbare resultaten afnemen. Het is beter om met 3 gebruikers te testen, deze bevindingen toe te passen en dan opnieuw met 3-5 gebruikers te testen.

De participanten waarmee ik test vallen binnen de doelgroep. Zij zijn in de leeftijd waarin zij op zoek zijn naar trampolines voor kinderen.

![Participanten](/images/lwg4-participanten.png)

Voor deze participanten had ik 3 scenario's opgesteld:

#### Scenario 1: Trampoline bestellen

*"Je kleine meid wordt 5 jaar en je hebt het perfecte verjaardagscadeau: een trampoline! Je hebt van vrienden gehoord dat zij hun trampoline hebben gekocht bij Eurofarmtoys in Oijen. Je hebt je tuin opgemeten en je hebt ruimte voor een trampoline tot 4 meter. Je wilt hem graag ingraven. Qua kleur weet je zeker dat je dochter als ze mag kiezen tussen de kleuren grijs, groen of regenboog, zonder twijfel die laatste zou kiezen."*

*"Ga naar eurofarmtoys.nl , zoek een trampoline die voldoet aan bovenstaande eisen. Bepaal de prijs van deze trampoline, inclusief verzendkosten."*

#### Scenario 2: Veiliger maken

*"Je hebt de trampoline besteld. Het is een Avyna Pro-line van 3,60 meter geworden. De trampoline staat, maar het ergste is gebeurd... Je dochter is na twee weken van de trampoline gevallen en heeft haar arm gebroken. Een ongeluk zit in een klein hoekje. Ze zal een paar weken niet kunnen springen, maar om die trampoline nu weg te doen is erg zonde. Wellicht is er een oplossing om de trampoline veiliger te maken."*

*"Zoek een oplossing. Als er een oplossing voorhanden is, wat kost deze als je hem in de winkel op wil halen?"*

#### Scenario 3: In contact komen

*"Goh, het is toch niet helemaal duidelijk hoe je zo'n oplossing aanschaft om zelf op te halen... Je wil ook meer informatie over het net en hebt besloten om langs te gaan bij dit bedrijf. Je wil eigenlijk vandaag nog een keuze maken. Hoe kun je het beste in contact komen met eurofarmtoys?"*

Tijdens deze test vraag ik van de participanten om de Think aloud-methode toe te passen. Dit houdt ik dat ze uitspreken wat ze denken, zien en doen. Ik probeer ook de verbale en non-verbale uitingen te registreren en hierop door te vragen. Hierbij blijf ik mezelf bewust van de denkfouten die er bij de participant en mij kunnen bestaan of ontstaan.

#### Testscript

Het testscript bestaat uit de volgende onderdelen:
- Toestemmingsverklaring doornemen en akkoorderen,
- Introductie-interview,
- Home-pagina, basisvragen,
- Taakscenario's,
- Waar nodig verduidelijken van onderzoeksvragen, post-task,
- Post test-vraag,
- Wrap-up.

### Resultaten

Bij het afnemen van deze drie Usability Tests heb ik de opmerkingen van de participanten vastgelegd. Deze heb ik ingeschaald op prioriteit en met elkaar overlegd. Hieruit bleek dat alledrie de participanten tegen dezelfde problemen aanliepen:

#### Informatie

Alledrie de participanten vonden dat er te weinig informatie van de producten was om een weloverwogen aankoop te doen. Wat aan informatie aanwezig is, is minder dan het minimale, waardoor een koper niet precies weet wat ze kopen, maar ook waarvoor het product wel of niet geschikt is of hoe deze moet worden opgebouwd.

#### Specificaties

Door het gebrek aan informatie vervalt ook een deel specificaties. Bij de Eurojumper-pagina is onderaan de pagina wat meer uitleg aanwezig, onder andere de melding dat er kortere poten voorhanden waardoor deze trampolines geschikt zijn om in te graven, maar dit heeft geen enkele participant gezien.

#### Vertrouwen

De participanten lieten merken dat er op meerdere plekken het gevoel ontstond dat ze niet volledig vertrouwen konden hebben in Eurofarmtoys. Nu is het een eenmanszaak en is het te verwachten dat het geen gevoel van een groot warenhuis af hoeft te geven. Als er echter onderdelen op de website zijn die niet werken, geeft dat geen vertrouwen voor wanneer ze bijvoorbeeld een dure trampoline kopen en daar achteraf vragen of problemen mee hebben.

### verbetervoorstellen

#### Productpagina - Informatie en specificaties

Het is voor een onbekende, aanstaande trampolinekoper lastig een trampoline te kopen met de aanwezige data. Dit kan worden opgelost door meer informatie toe te voegen en informatie die van toepassing zijn op die trampoline ook bij die trampoline weer te geven.

![Productpagina situatie nu - verbetervoorstel](/images/lwg4-productpagina.png)

#### Trampolineoverzicht - Informatie

Er is weinig informatie aanwezig bij trampolines, maar er is ook weinig algemene informatie over trampolines. Kopers zijn vaak niet bekend met alle eigenschappen, dus willen een duidelijk overzicht zodat ze weten wat ze kopen.

![Trampolineoverzicht situatie nu - verbetervoorstel](/images/lwg4-trampolineoverzicht.png)

#### Professionaliteit - niet-werkende functionaliteit

Er is redelijk wat functionaliteit op de website die niet (meer) werkt. Links in de footer werken niet, waaronder Verzenden en Retourneren. Dit geeft geen vertrouwen bij kopen op de webshop, en al helemaal niet dure producten zoals een trampoline.

![Footer - niet werkende links](/images/lwg4-footer.png)

#### Agenda - rommelig en onvolledig

De agendapagina is erg druk met verschillende kleuren. De afsprakenkalender werkt niet, en er is geen duidelijke uitleg van de punten die op de agenda staan. De agenda kan worden ingedeeld als een soort kalender, waarbij de gebruiker informatie ziet over wat er bijvoorbeeld op een open dag te doen is.

![Agenda situatie nu - verbetervoorstel](/images/lwg4-agenda.png)

### Conclusie

Er zijn geen grote problemen aanwezig die verhinderen dat gebruikers geen trampoline kunnen kopen. Er zijn echter wel veel vlakken waar de website de gebruiker meer informatie en vertrouwen kan geven. Als dit wordt opgelost wordt de beleving van de websitebezoeker sterk verbeterd.

