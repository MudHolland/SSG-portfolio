---
layout: post.njk
title: Met Creatieve technieken help ik de R&D-afdeling van Van Lent Systems tot nieuwe
  oplossingen te komen
description: In dit artikel pas ik mijn kennis van het creatieve proces en de technieken toe om tot vernieuwende oplossingen te komen. Het verleggen van grenzen, het doorbreken van routines en het ontdekken van onverwachte mogelijkheden in een R&D-afdeling die vastzat in het programmatisch denken.
date: '2020-08-15'
headerImage: /images/m1-lwg1-small.png
thumbnail: /images/m1-lwg1-small.png
tags:
- Creative Design
- Field Research
- Showroom Research
---

Ik werk graag met digitale tools. Dit is gedreven door mijn gevoel dat ik niet goed kan schetsen. Om dit uit te dagen heb ik me op meerdere punten geforceerd om op papier te schetsen met verschillende gereedschappen: potlood, stiften, verf, e.d. in plaats van met digitale tools te beginnen. Je ziet mijn analyserende werkwijze in de aantekeningen.

![LWG1 - Schetsen van tandenborstels en bruggen - LWG1 - Schetsen van bruggen en tandenborstels](/images/m1-lwg1-schetsen.png)

### Creatieve Sessie

Voor de creatieve sessie heb ik met verschillende afdelingen van het bedrijf waar ik werk een probleem genomen dat momenteel speelt. Deze hebben we behandeld met de technieken die ik tijdens het vak Creatieve Technieken heb geleerd. Tijdens deze sessie heb ik de planning geleid, maar de inhoud kwam van de spelers zelf. De vraagstelling hierin was:

> "Kunnen wij voor en met het mechanische ontwikkelingsteam nieuwe ideeën genereren waarmee een tableau van een beeldschermloep kan worden ontwikkeld dat meer stabiliteit en stevigheid in alle richtingen levert, omdat deze momenteel te veel speling heeft?"

Hierin zijn vele ideeën naar boven gekomen waarin Tom, de mechanisch ontwikkelaar, heeft aangegeven tot vernieuwende inzichten te zijn gekomen. Hij kan vooruit met de gevonden oplossingen. Om haalbaarheid te toetsen heb ik zelf geprototypet door wigvormige remblokjes te snijden en deze op een manier in de geleiders te laten vallen dat deze naast hun remmende functie, ook direct een stabiliserende functie krijgen.

![LWG1 - Acuity onderkant en schets van mijn voorgestelde oplossing - LWG1 - Acuity onderkant en schets van mijn voorgestelde oplossing](/images/m1-lwg1-acuity-onderkant-oplossing.png)

![LWG1 - Acuity oplossing prototype - LWG1 - Acuity oplossing prototype](/images/m1-lwg1-acuity-prototype.png)

