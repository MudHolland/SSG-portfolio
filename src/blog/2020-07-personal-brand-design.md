---
layout: post.njk
title: In Personal Brand Design meet ik mezelf een nieuw ontwerp aan gebaseerd op wat ik wil uitdragen
description: Ontdek hoe ik mijn unieke ontwerpstijl heb ontwikkeld en vormgegeven tot een krachtig persoonlijk merk. Laat je inspireren door mijn creatieve proces, van strategie tot uitvoering, en ontdek de kern van mijn visie als ontwerper.
date: '2020-07-15'
headerImage: /images/m1-lwg2-small.png
thumbnail: /images/m1-lwg2-small.png
tags:
- Creative Design
- Brand Design
- Behavior Design
- Reflectie
---

### Merkwijzer

De eigenschappen van mijn werk worden duidelijk weergegeven in mijn merkwijzer. Hierin komt duidelijk mijn resultaatgerichte karakter naar boven. De handvatten die ik nodig heb om het overzicht in het proces te houden, het opdelen in brokken, zijn terug te herkennen in de analyserende, ontledende houding. De behoefte om het overzichtelijk en ontstressend te houden is merkbaar in mijn strakke, minimalistische en berekende resultaten. De humor waarmee ik vaak probeer het strakke, eenvoudige resultaat toch onmiskenbaar eigen te maken, heb ik vertaald naar de knipoog in mijn merkwijzer.

![LWG2 - Merkwijzer Dennis Ulijn](/images/m1-lwg2-merkwijzer.png)

Strak, doordacht, eenvoud, geometisch, berekend, knipoog.

Rust, zekerheid, opluchting, op je gemak.

Resultaatgericht, analytisch, berekend.

Zekerheid geven, denken in oplossingen, met een knipoog (niet te serieus).

### Merkwijzer naar merk

In deze merkwijzer komen een aantal steekwoorden naar voren. Deze steekwoorden heb ik in een mindmap gevangen, waarbij ik de overlappende steekwoorden heb gegroepeerd, om ze zo tot sterke eigenschappen van mijn ontwerpidentiteit te laten vloeien. Vanuit deze eigenschappen ben ik gaan divergeren.

![LWG2 - Monogram mindmap en schetsen](/images/m1-lwg2-monogram-mindmap-schetsen.png)

Hierin is te zien dat ik zoekende ben naar de identiteit, en hoewel glooiende vormen worden onderzocht, ik daar toch snel weer van afwijk en ze harder en strakker ga maken. Uiteindelijk blijf ik hangen in de lettervormen, waarop ik het ontleden veel toepas.

![LWG2 - Monogram exploratie](/images/m1-lwg2-monogram-exploration.png)

![LWG2 - Monogram opbouw](/images/m1-lwg2-monogram-opbouw.png)

### Typografie

Voor de kopteksten heb ik het lettertype Rubik Bold gekozen. Rubik is een robuust lettertype dat door zijn schreefloze, sterke lettervormen past bij mijn ontwerpstijl, ontleden tot de essentie. De knipoog zie ik terug in het hoekige, met toch die afgeronde rand.

![LWG2 - Typografie: Rubik Bold](/images/m1-lwg2-typografie-rubik.png)

De basisalineas zijn uitgevoerd in het lettertype Inter regular. Het is een lettertype dat door zijn grote x-height zeer leesbaar is. De broodtekst is hiermee schreefloos, strak, wat aansluit op mijn karakter. Door de ronde interpunctie oogt het erg vriendelijk, wat ik eveneens als knipoog ervaar.

![LWG2 - Typografie: Inter](/images/m1-lwg2-typografie-inter.png)

De bold-variant van Rubik en Inter Regular bieden een mooi contrast in gewicht. Het hoekige karakter van Rubik en de ronde interpunctie van Inter vullen elkaar mooi aan.

![LWG2 - Typografie: Rubik en Inter](/images/m1-lwg2-typografie-rubik-inter.png)

### Kleurgebruik

Kleurgebruik is een interessante case, ik ben namelijk gedeeltelijk kleurenblind. Dit zorgt er onder andere voor dat ik rood en groen slecht uit elkaar kan houden. Dit heeft me nooit geremd om mijn passie te volgen, waardoor ik elektrotechniek en ontwerpende bezigheden zonder angst ben aangegaan.

Om op te vallen in de concurrerende wereld van designers wilde ik in lijn met mijn karakter juist een duidelijk statement maken. Flauwe of pastelachtige kleuren vielen dus als snel af. Als hoofdkleur wilde ik een sterk emotie uitlokken en straight-to-the-point uitstralen. In het kleurenspectrum doet rood dat het beste. Omdat rood snel schreeuwerig overkomt, heb ik dieper rood gekozen.

Daarnaast wilde ik de secundaire kleur ook terug laten komen in de tekst als speelse elementen, zodat het geheel niet te statisch werd. In combinatie met de primaire kleur, landde dit ergens tussen geel en oranje.  Omdat deze kleur erg lastige te lezen is op wit door het lage contrast, wilde ik het contrast verhogen door deze wat donker te houden.

![LWG2 - Primaire en secundaire kleur](/images/m1-lwg2-kleuren.png)

Omdat deze kleuren zo ver uit elkaar stonden wilde ik kijken of ik hier een teriaire kleur in konden vinden die volledig tegengesteld is, waardoor het geheel een triade vormt. Deze vond ik in het blauwe spectrum. Omdat de kleuren geel, rood en blauw samen al snel een goedkoop speelgoedgevoel geven, heb ik het blauw tegen het zwarte aan zo donker genomen.

![LWG2 - Kleurencirkel](/images/m1-lwg2-kleurencirkel.png)

![LWG2 - Kleurenpalet](/images/m1-lwg2-kleurenpalet.png)

### Resultaat Personal Brand Design

Dit monogramontwerp samen met de basis van de huisstijl komt tot het volgende strakke en duidelijk resultaat, gebaseerd op berekende elementen.

![LWG2 - DU Design-logo](/images/m1-lwg2-dudesign-logo-spacing.png)

Wat leidt tot dit resultaat:

![LWG2 - DU Design-logo](/images/m1-lwg2-dudesign-logo.png)

