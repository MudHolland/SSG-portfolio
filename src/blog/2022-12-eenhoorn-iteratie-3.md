---
layout: post.njk
title: '"Een rondleiding bij De Eenhoorn in Marken is een ware ontdekkingsreis van
  hun theeproducten"'
description: In deze laatste iteratie van dit project deel ik de ontwikkeling en oplevering van een interactief prototype van de interactieve tafel. Ontdek hoe we gebruikerservaring, inclusiviteit en technologie combineerden om een naadloos en toekomstbestendig concept te creëren.
opening: Dit sluit de huidige iteratie af. Om het project op te leveren aan de opdrachtgever, verwerken we de feedback in het prototype, ronden documentatie eromheen af en bieden een lijst van aanbevelingen aan de opdrachtgever.
date: '2022-12-15'
headerImage: /images/thee-toevoegen.png
thumbnail: /images/thee-toevoegen.png
tags:
- Design Thinking
- Team Project
- Ethical Design for the future
- Experience Design
---

## Afwerking van prototype

Het was voor gebruikers onduidelijk welke schermen ze al hadden gezien en wat de juist volgorde was. Om dit op te lossen heb ik meerdere oplossingen onderzocht: het tonen van de gevonden scenes links in beeld of boven in beeld. Ik heb meerdere manieren van weergave van de scenes getekend en geëvalueerd met de andere projectleden.

![Opgestelde oplossingen voor het weergeven van reeds gevonden scenes](/images/oplossingsrepertoire.png)

Van deze oplossingen is het onderstaande ontwerp gekozen. Schermen worden bovenin geplaatst omdat de scenes van de zijkant worden getoond. Een doorzichtige achtergrond en vlakken hierin toont de bezoekers hoeveel scenes ze nog moeten vinden en de plaatst van de scene in het proces.

![Uiteindelijke toepassing van de voortgangsbalk in het uiteindelijke prototype dat aan de opdrachtgever wordt overgedragen](/images/Voortgangsbalk.png)

### Interactief prototype

Dit leidde tot het prototype dat met de opdrachtgever is gedeeld:

<iframe src="https://cloud.protopie.io/p/7f2ced20bf8cc31503f84f26?touchHint=false&ui=false&scaleToFit=true&cursorType=touch&mockup=true&playerAppPopup=false" width="640px" height="360px" title="" frameborder="0"></iframe>

#### Ondersteunende documentatie

Om de opdrachtgever achterliggende informatie te geven over het prototype hebben andere projectleden een conceptposter, customer journeys en een implementatieplan opgesteld. Hiermee is het duidelijk voor de opdrachtgever wat ons doel is met het concept, hoe de beleving verbeterd is en hoe dit zakelijk interessant is.

## Aanbevelingen

### Uitbreiding

Om De Eenhoorn te helpen na de keuze om dit te implementeren, heb ik een lijst gemaakt van onderdelen die aanwezig moeten zijn om een nieuw theeverhaal uit te kunnen werken, belevingen verder uit te breiden of toe te passen. Zo heb ik een lijst opgesteld van informatie die zij nodig hebben voor ze een nieuw verhaal aan de beleving kunnen toevoegen en ideeë voor hen hoe zij verschillende theeën kunnen toepassen.

![Weergave van hoe meerdere theeën kunnen worden getoond op de interactieve tafel: hierbij heb ik de Feng Fu Xi, geproduceerd in China, toegevoegd aan het hoofdscherm, om te tonen hoe de gebruiker deze keuze kan worden gegeven](/images/thee-toevoegen.png)

#### Vernieuwende technologieën

- **Ambient Intelligence:** Het intelligenter maken van onderdelen in de theestraat kunnen de ervaring groter maken dan enkel het verhaal op de tafel. Gekoppelde verlichting, verwarming, ventilators en verstuivers kunnen de ervaring uitbreiden. Hiermee kan in buitenscenes het licht feller en warmer wit wordt, terwijl deze in binnenscenes koeler en gedimder is. Het drogen van de theebladeren kan voelbaar worden gemaakt met straalverwarming, waarbij verstuivers de geur van thee aan de ruimte toevoegen.
- **Mixed Reality:** 3D-geprinte plantjes en blaadjes kunnen voorbeelden zijn van tastbare objecten die (visueel beperkte) gebruikers de textuur en verhoudingen van deze objecten laat ervaren.

### Inclusief Ontwerp

- **Visuele beperkingen:** Om visueel beperkten te ondersteunen kan de medewerker vertellen wat er op het scherm gebeurt, en deze blinde of slechtziende meer ruimte geven om vragen over het proces te stellen.
- **Cognitieve beperkingen:** Mensen met cognitieve beperkingen hebben behoefte aan een rustigere layout. Het concept beschikt nu over een ontwerp met rustige kleuren en overgangen. Het kan zijn dat deze mensen behoefte hebben aan een rustigere ervaring.
- **Auditieve beperkingen:** Voor doven en slechthorenden kan de ervaring worden uitgebreid door de tekst van de medewerker in een folder te printen en bij de getoonde scenes te plaatsen.
- **Motorische beperkingen:** Motorische beperkingen kunnen ervoor zorgen dat bezoekers het scherm niet of niet helemaal kunnen bereiken, en daardoor niet helemaal kunnen bedienen. Door de tafel te kunnen verhogen/verlagen en te kunnen kantelen, kan deze wellicht geschikt gemaakt worden voor meer gebruikers. Een externe joystick met enkel knop kan worden gekoppeld aan een interactietarget, waarbij de knop een enkele tap is. Hiermee is alle bediening omgezet naar een invoerapparaat dat onafhankelijk is van precieze bedieningslocatie. Dit kan zelfs worden gekoppeld aan een [Xbox Adaptive Controller](https://www.xbox.com/en-US/accessories/controllers/xbox-adaptive-controller), waardoor inputs als blazen, hoofdbewegingen of grove slaginput kan worden gebruikt om de beleving te bedienen.

### Conclusie

Een overzicht aan aanbevelingen bij de oplevering van het product biedt de opdrachtgever informatie over het uitbreiden of versterken van het product in de toekomst. Hiermee zijn zij geholpen, ook ná de implementatie, met ideeën over het toepassen en uitbreiden van theeverhalen, inclusief maken en houden van het concept en toepassen van toekomstige technologieën.

