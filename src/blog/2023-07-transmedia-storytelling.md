---
layout: post.njk
title: Hoe Creëer je een held in een transmediaal verhaal?
description: Transmedia storytelling gaat verder dan een enkel verhaal over meerdere media verspreiden. Hier bouw je een diepgaande storyworld, waar gebruikers niet alleen consumeren maar actief bijdragen, ontdekken en creëren. 
date: '2023-07-15'
headerImage: /images/peace-icon-index-symbol.webp
thumbnail: /images/peace-icon-index-symbol.webp
tags:
- Experience Design
- Creative Design
- Communicatie
---

## Transmediale, verhalende campagnes: waarom je een wereld om je verhalen bouwt

Transmedia storytelling (letterlijk: verhalen verspreid over verschillende media vertellen) is een narratieve techniek waarbij een verhaal wordt uitgebreid en verspreid over verschillende media en platforms. Deze aanpak omvat het creëren van een samenhangende en diepgaande "storyworld" (verhaalwereld), waarin verhaallijnen, personages en elementen worden ontwikkeld en aangevuld via meerdere kanalen om een boeiend en meeslepend verhaal te vertellen.

### Storytelling

De geschiedenis van verhaalvertelling is een reis van mondelinge tradities naar digitale en transmediale benaderingen. Eeuwen geleden begon het met verhalen die mondeling werden doorgegeven, evolueerde toen naar schriftelijke literatuur en later naar film en televisie. Met de opkomst van digitale technologie en internet hebben merken nieuwe manieren gevonden om verhalen te delen, gebruikmakend van websites, sociale media en andere online platforms. De kracht van verhaalvertelling blijft een sleutelrol spelen in het betrekken van doelgroepen en het overbrengen van boodschappen in de moderne wereld van communicatie en marketing.

### Transmedia

Het gebruiken van de krachten van verschillende media om je idee over te brengen. Crossmedia verwijst naar het gebruik van verschillende media om een verhaal te vertellen, maar deze benadering kan minder diepgaand zijn dan transmedia storytelling. Transmedia storytelling gaat verder door het creëren van een uitgebreide en samenhangende wereld waarin de verhalen en personages diepgaand worden verkend via verschillende kanalen. Je kunt de wereld dus niet helemaal kennen als je maar een medium (lens) gebruikt waardoor je de wereld bekijkt.

![Het verschil tussen crossmedia en transmedia: crossmedia vertelt een verhaal (gedeeltelijk of geheel) over meerdere media. Transmedia vertelt verschillende verhalen binnen een storyworld over meerdere media - Het verschil tussen crossmedia en transmedia: crossmedia vertelt een verhaal (gedeeltelijk of geheel) over meerdere media. Transmedia vertelt verschillende verhalen binnen een storyworld over meerdere media](/images/TMS-2.png)

## Beeldtaal: Retorica, Semiotiek en Gestalt

Om een verhaal over te brengen moet je ook rekening houden dat je het juiste communiceert. Beeldtaal, waaronder concepten zoals gestalt, semiotiek en retorica, heeft betrekking op hoe verhalen worden opgebouwd en gecommuniceerd, ongeacht of ze via één medium of meerdere media worden verteld.

### Gestalt

Gestalt is een psychologische benadering die zich richt op hoe mensen informatie waarnemen. Het benadrukt het idee dat mensen de neiging hebben om complexe vormen te zien als begrijpelijke patronen. De term "gestalt" komt uit het Duits en betekent "vorm" of "patroon."

![Voorbeelden van Gestalt-principes - Voorbeelden van Gestalt-principes](/images/gestalt.png)

### Semiotiek

Semiotiek is de studie van iconen, indexes en symbolen en hoe ze worden gebruikt om betekenis te communiceren. Het omvat de analyse van taal, beeldtaal, gebaren, symbolen en andere vormen van communicatie. Twee denkscholen zijn hierin leidend, zo stelde Peirce:

Barthes deelde betekenis in op basis van hun nut:

![Een hand met twee opgestoken vingers, de letter V, vrede of rust? - Een hand met twee opgestoken vingers, de letter V, vrede of rust?](/images/peace-icon-index-symbol.webp)

### Retorica

Retorica is de kunst en wetenschap van overtuigend spreken en schrijven. Het omvat het gebruik van beeld- en taalargumentatie om anderen te beïnvloeden, overtuigen of overreden. Retorica houdt meerdere vormen in:

![Verschillende vormen van retorica - Verschillende vormen van retorica](/images/retorica.png)

## Verhaalstructuur

Een verhaal volgt vaak een vaste structuur. Er is een introductie van context, er vindt een gebeurtenis plaats, deze wikkelt af. Naarmate het verhaal uitgebreider wordt kunnen er specifiekere momenten worden aangewezen en in gestructuureerdere wijze worden benoemd.

Zelfs de meest basale mop volgt deze structuur:

> Jantje zit in de klas en vraagt aan zijn juf: "Mag ik plassen?"
						Juf: "Nee, niet onder het aardrijkskunde!" 
						Jantje moet zo nodig en doet het in zijn broek.
						Dan vraagt de juf: "Jantje, Waar ligt de Noordzee?"
						Jantje antwoordt: "Onder mijn stoel juf..."

![Een verhaal is een introductie, een gebeurtenis en een gevolg - Een verhaal is een introductie, een gebeurtenis en een gevolg](/images/story0.png)

Hieronder heb ik verschillende verhaalstructuren in toenemende gestructureerdheid benoemd.Belangrijk om te benoemen is, is dat in moderne mediavormen wordt gespeeld met verwachtingen en dus ook structuur.

### Story Arc (Spanningsboog)

In de meest basale en uitgeklede variant is een verhaal weer te geven als een spanningsboog.

![Een verhaal is een introductie, een gebeurtenis en een gevolg - Een verhaal is een introductie, een gebeurtenis en een gevolg](/images/story1.png)

### 3 akte-structuur

Deze boog is op te delen in drie vlakken: opzet, conflict en uiteindelijke ontknoping. Het publiek wordt voorbereid (opzet), het verhaal geconfronteert ze met problemen (conflict), karakters werken aan oplossingen en bereiken uiteindelijk een (hopelijk bevredigende) ontknoping.

![Het verhaal ontvouwt zich in 3 aktes](/images/story2.png)

### Pixar's Storyspine

Pixar heeft een eenvoudig maar effectief sjabloon gemaakt voor het vertellen van verhalen, bestaande uit de zinnen "Er was eens...", "Elke dag...", "Tot op een dag...", "Daardoor...", "Tot uiteindelijke..." en "En sinds die dag...". Dit helpt bij het creëren van een heldere verhaallijn waarbij makkelijk kan worden gefocust op de opzet, conflict en ontknoping rondom hoofdkarakters.

![Pixar's storyspine focust op specifieke storybeats](/images/story3.png)

### Hero's Journey

De Hero's Journey is een verhaalstructuur die bestaat uit 12 duidelijke momenten die in nagenoeg alle verhalen voorkomen. Het beschrijft de reis van een (niet altijd de archetypische) held door verschillende stadia van avontuur, uitdaging en persoonlijke groei.

![De Heroes Journey geeft 12 heel specifieke, kenmerkende momenten in het verhaal van de held die dankzij het elixer de wereld kan redden van het kwaad](/images/story4.png)

Deze structuur is met name in films en boeken te vinden. In vluchtigere vormen van media of media die de volgorde door de gebruiker laten bepalen kan worden gespeeld met deze structuur, of delen afwezig zijn.

Een verhaal volgt vaak een opbouwende structuur waarbij de spanning geleidelijk wordt opgebouwd, een hoogtepunt bereikt en dan wordt opgelost. Dit houdt het publiek geïnteresseerd en betrokken. Door verschillende spanningsbogen en drijfveren van meerdere karakters door elkaar te vlechten, ontstaat een gelaagder verhaal.

![Het verhaal vormt een spanningsboog. Een verhaal kan meerdere, kruisende bogen van verschillende karakters en subplotten bevatten - Het verhaal vormt een spanningsboog. Een verhaal kan meerdere, kruisende bogen van verschillende karakters bevatten](/images/story-5.png)

## Karakters

Verhalen ontstaan rondom karakters. Deze karakters hebben een eigen verhaal en drijfveren, maar bepalen en beïnvloeden ook elkaars verhalen.

### Archetypes

Archetypes in verhalen zijn representaties van herkenbare en universele eigenschappen, verlangens en conflicten: de held wil overwinnen, de mentor wil wijsheid delen, enzovoorts. Deze worden over het algemeen toegeschreven aan mensen, maar kunnen ook worden vertegenwoordigd door personificaties van dieren, computers of andere objecten. Archetypen dienen als sjablonen waarmee lezers en kijkers zich kunnen identificeren en begrijpen, omdat ze vertrouwd zijn met de kenmerken en motieven die bij elk archetype horen.

![Cirkel met weergave van de 12 archetypen en hun drijfveer - Cirkel met weergave van de 12 archetypen en hun drijfveer](/images/12-archetypes.jpg)

### Dramadriehoek

De dramadriehoek beschrijft de dynamiek tussen de held, de schurk en het slachtoffer in een verhaal. Het is het kleinste groepje karakters dat nodig is om conflict en beweging in het plot te creëren.

![Elke situatie kent een held, een schurk en een slachtoffer om een conflict gewicht te geven - Elke situatie kent een held, een schurk en een slachtoffer om een conflict gewicht te geven](/images/dramadriehoek.png)

### Transmedia Storytelling: hoe je de gebruiker uitdaagt onderdeel te worden van het verhaal

Media vormt hoe het verhaal wordt overgebracht van zender naar ontvanger. Meerdere verhalen verteld over meerdere vormen van media kunnen een storyworld bouwen die groter wordt dan som van de verhalen. Dit kan de gebruiker uitdagen dit verhaal in de echte wereld uit te beelden of uit te dragen.

### Multimodaliteit

Het gebruiken van meerdere kanalen nodigt andere doelgroepen uit te experimenten met andere media. Het vertellen van dezelfde verhalen (crossmedia) kan de krachten van verschillende media gebruiken, maar biedt geen verdere diepgang.

### Synergie

Het gebruik van verschillende media in transmedia storytelling moet zinvol zijn en synergie creëren. Elk medium moet bijdragen aan het begrip van het verhaal en de wereld, en niet als een op zichzelf staand element aanvoelen.

### World-building

Transmedia definieert zich door meerdere verhalen die zich binnen een wereld afspelen. Deze verhalen en karakters kruisen elkaar, die de geloofwaardigheid van de wereld vergroot.

### Collective intelligence

Transmedia storytelling kan interactiviteit bevorderen, vooral in digitale media. Omdat meerdere verhalen een storyworld creëren, creëert dit ook meteen ruimte om het publiek actief deel te laten nemen aan het verhaal, beslissingen te nemen voor personages of invloed te hebben op het verloop van het verhaal en wereld. Ze breiden hiermee de storyworld uit, voorbij wat de makers bedacht of bedoeld hadden.

![Een synergie in een storyworld door licht overlappende verhalen (extensie van de wereld). Gelet moet worden dat verhalen niet dusdanig overlappend zijn dat het hervertellingen worden (adaptatie van een verhaal in de wereld). Een juiste synergie nodigt gebruikers uit om nieuwe delen van de storyworld te verzinnen en uit te breiden - Een synergie in een storyworld door licht overlappende verhalen (extensie van de wereld). Gelet moet worden dat verhalen niet dusdanig overlappend zijn dat het hervertellingen worden (adaptatie van een verhaal in de wereld). Een juiste synergie nodigt gebruikers uit om nieuwe delen van de storyworld te verzinnen en uit te breiden](/images/TMS-5.png)

Transmediaal vertellen nodigt uit tot meer ontdekken. Landscape theory stelt dat gebruikers zich bewegen in omgevingen waarbij zij informatie binnenkrijgen via twee cognitieve functies: begrijpen en ontdekken. Voor deze twee processen is er informatie die direct binnenkomt, en informatie waar eerst over nagedacht moet worden. Hierdoor ontstaan 4 kwadranten van informatieoverdracht:

In storytelling kan coherentie bijdragen aan het direct begrijpen en meeleven van karakters en hun drijfveren. Complexiteit (dierpgelaagde karakters in een vorm van media) en leesbaarheid (het moeten vinden van diepere lagen in verschillende media) van karakters of verhaallijnen kunnen uitdagen om gebruikers zelf op zoek te gaan. Mysterie is het weglaten van specifieke delen in een storyworld, wat gebruikers de ruimte en behoefte geeft om hier zelf invulling aan te geven met bijvoorbeeld uitspelen van nieuwe scenes, schrijven van fanfiction, etc.

