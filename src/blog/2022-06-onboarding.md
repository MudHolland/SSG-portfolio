---
layout: post.njk
title: Hoe onboarding in video games ons handvatten geeft om gebruikers mee te nemen
  in allerhande nieuwe ervaringen
description: Game-onboarding inzichten kunnen worden toegepast in producten door een hands-on benadering te gebruiken, subtiele hints te geven en een mix van 'show-don't-tell'-principes toe te passen. Dit maakt gebruikers snel vertrouwd, zonder de flow of ervaring te onderbreken.
opening: Onboarding is het proces dat gebruikers bekendmaakt met de mechanics van een spel. Het leert de gebruiker wat ze kunnen doen in het spel en waar deze acties to leiden. Dit kan op verschillende manieren worden aangeboden. Op deze pagina ga ik dieper in op de verschillende manieren en toon enkele voorbeelden van spellen die dit goed of juist beter zouden kunnen doen.
date: '2022-06-15'
headerImage: /images/onboarding-mario3d.jpeg
thumbnail: /images/onboarding-mario3d.jpeg
tags:
- Game Design
- Interaction Design
- Behavior Design
- Inspiratie
---

Het uitleggen van de mechanics kan als een vloeiend proces, of een proces dat de flow onderbreekt. Beide hebben hun voor- en nadelen, en soms is een combinatie de beste aanpak:
- **Walkthrough:** Het letterlijk uitleggen van hoe een functie bediend wordt en wat je er mee kunt doen. Dit brengt veel informatie over, maar haalt spelers uit de flow.
- **Hands-on:** Het bieden van een situatie waar de gebruiker een functie moet gebruiken, om zodoende te leren welke problemen het oplost. Dit laat de gebruiker in de flow en geeft de gebruiker het eureka-gevoel het zelf opgelost te hebben.
- **Mixed:** Hands-on met een sprankje walkthrough, de speler minimale walkthrough-informatie bieden om hands-on tot een oplossing te komen.

De video [Half-Life 2's Invisible Tutorial](https://www.youtube.com/watch?v=MMggqenxuZc) biedt veel voorbeelden van expliciete (walkthrough) en verborgen (hands-on) onboarding, met voorbeelden:

#### Dead Space - EA
In Dead Space verkrijg je een wapen waarmee je de belangrijkste actie in het spel uitvoert: het uitschakelen van monsters middels het er af schieten van hun ledematen. Dit wordt echter zo vaak uitgelegd - eerst via text op de muur, dan in een pop-up, daarna nog in wereldaudio, en alsof het dan nóg niet daagt, word je direct aangesproken met verwacht gedrag...

![Dead Space: tekst op de muur benadrukt nogmaals dat je moet schieten op de vijanden](/images/onboarding-deadspace.png)

Dit terwijl Dead Space een innovatieve aanpak van diëgetische interface had, een interface die in de spelwereld bestaat, in plaats van een laag met getalletjes en vormpjes die je vertellen wat het perspectief van de speler moet zijn om het spel te kunnen spelen. Jammer, want het droeg zoveel bij aan de sfeer. Een betere manier was om deze informatie te ontsluiten als de speler niet verder komt. Een beter voorbeeld van onboarding is Half-Life 2.

#### Half-Life 2 - Valve

Valve toont zichzelf weer als bedrijf dat het medium games en zijn gebruikers feilloos begrijpt: wanneer zij een mechanic hebben van ontleden van vijanden, maken zij de onboarding haast onmisbaar en laat de speler de actie uitvoeren, door de wapens het pad te laten blokken waardoor de speler de wapens wel móét oppakken, en vijanden tevoorschijn te laten komen op het juiste moment. Deze hands-on methode biedt de speler uitleg zonder woorden en creëert hiermee een eureka-moment bij de speler.

![Half-Life 2: Vijanden komen tevoorschijn op het moment dat je een wapen oppakt](/images/onboarding-half-life2.png)

#### Mario 3D World - Nintendo

Nintendo is ook erg sterk in deze hands-on onboarding, zoals in de eerste Mario Bros., Super Metroid, en de volgende duidelijke en krachtige voorbeelden in [Super Mario 3D World](https://www.youtube.com/watch?v=dBmIkEvEBtA). Hierin dient elk level als speelplek voor een bepaalde uitvoering van een mechanic, die op meerdere moeilijkheids- en risk/reward-niveau's wordt 'uitgelegd' zonder woorden.

In deze video wordt door de maker van Super Mario World 3D gesproken over Kishōtenketsu, een dichtvorm welke bestaat uit 4 regels, die op gerichte wijze een verhaal overbrengen. Deze dichtvorm stond aan de basis van het ontwerpen van de levels in Super Mario 3D World, en is een basis van een sterke onboarding:

1. **Introduction:** de gebruiker wordt getoond welke mechanic ze kunnen gebruiken.
2. **Complication:** de gebruiker gebruikt de mechanic om een stap verder te komen,
3. **Mastery:** de gebruiker moet bewust zijn van de beschikbare mechanics, hun invloed op de hoofdpersoon en de spelwereld en feed-forward loops.

![Super Mario 3D World: mechanic zien, veilig kunnen uitproberen, risico toevoegen en koppelen aan andere mechanics voor grotere uitdagingen](/images/onboarding-mario3d.jpeg)

Nintendo laat ook in andere series dat ze onboarding als weinig anderen begrijpen. In Breath of the Wild, een open-wereld avonturenspel, wordt onboarding gerealiseerd door middel van subtiele aanwijzingen en ontdekking. Spelers worden niet overladen met informatie, maar worden aangemoedigd om de wereld te verkennen, te experimenteren en nieuwe mechanics te ontdekken. Dit geeft spelers een gevoel van vrijheid en avontuur terwijl ze leren hoe de spelmechanica werken.

![The Legend of Zelda: Breath of the Wild. De gebruiker letterlijk loslaten in een open wereld vol avonturen](/images/Zelda-BotW.jpg)

#### Portal 2 - Valve

De Portal-serie van wederom Valve is bekend om zijn uitstekende onboarding. Het begint met eenvoudige puzzels die stapsgewijs complexer worden naarmate de speler meer vaardigheden verwerft. Het spel introduceert nieuwe mechanics op een duidelijke en progressieve manier, waardoor spelers geleidelijk worden uitgedaagd en beloond voor hun inspanningen.

![Portal 2: complexe puzzels worden opgebouwd uit langzaam geleerde elementen die in eerdere, overzichtelijke situaties zijn aangeleerd](/images/Portal2-onboarding.webp)

## Conclusie

Om een effectieve onboarding in games te bereiken, is het essentieel om spelers op een boeiende en informatieve manier vertrouwd te maken met de mechanics van het spel. Een hands-on benadering, zoals getoond in games als Half-Life 2 en Super Mario 3D World, blijkt zeer effectief te zijn, doordat gameplay-elementen op een veilige wijze worden getoond en langzaam worden ontsloten. Het is van belang om spelers de kans te geven om te ontdekken en te leren terwijl ze spelen, in plaats van ze uit de gameplay-ervaring te halen. Het vermijden van overmatige uitleg en het toepassen van het 'show, don't tell'-principe zijn cruciaal voor het creëren van een soepele en aantrekkelijke onboarding-ervaring voor gamers.

