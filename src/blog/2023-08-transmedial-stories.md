---
layout: post.njk
title: 'Word zelf de held van Transmediale Verhaalvertelling: Case Studies'
description: Transmediaal verhalen vertellen versterkt de betrokkenheid van je publiek. Op deze pagina ontdek je hoe je dit systematisch aanpakt, met inzichten uit campagnes zoals Postbus 51's Bumperkleven en 'Zet ook de knop om' â€” van media-keuze tot storytelling en overtuigingstechnieken.
date: '2023-08-16'
headerImage: /images/caseStudy.png
thumbnail: /images/caseStudy.png
headerImagePosition: top
tags:
- Experience Design
- Creative Design
- Inspiratie
---

De vragen uit de checklist helpen om een impactvolle reclamecampagne op te stellen. Door deze vragen echter in opgekeerde volgorde te stellen, kunnen bestaande reclamecampagnes worden geanalyseerd.

### Postbus 51: Houd 2 seconden afstand

Postbus 51 maakte in de jaren '90 een campagne die focust op bewustwording van de gevaren van bumperkleven. Onderdeel hiervan was een tv-reclame (Youtube: Postbus 51 reclame (Bumperkleven)). In deze tijd werd met mate tv gebruikt. Andere media die destijds werd gebruikt waren radio, aanplakbiljetten, abri's, verkeersborden, etc.

### Rijksoverheid: Zet ook de knop om

Waar verhalen voorheen (postbus 51-tijdperk) grotendeels enkel tv gebruikten, wordt tegenwoordig gebruikt gemaakt van de vele (sociale) media. Een nieuwe campagne van de overheid is 'Zet ook de knop om'. Deze gebruikt een video van een minuut (welke centraal staat in de analyse), maar naast het delen van deze video, worden de sterktes van deze verschillende mediakanalen gebruikt om de boodschap kracht bij te zetten.

Naast Youtube worden ook Facebook, Instagram, Twitter, LinkedIn en de eigen website gebruikt om de gebruiker te overtuigen. Hier ga ik verder op in na de analyse met behulp van de checklist.

[https://www.youtube.com/watch?v=wPvOzj2f0Ds](https://www.youtube.com/watch?v=wPvOzj2f0Ds)

De video op Youtube biedt het centrale verhaal. Verdere berichten op andere media spelen met beelden van deze video of sluiten met andere beelden aan op het verhaal.

[https://www.facebook.com/zetookdeknopom](https://www.facebook.com/zetookdeknopom)

Facebook is door de jaren heen steeds meer gebruikt door volwassenen en ouderen. Hierdoor is Facebook niet het platform om de jeugd aan te spreken hoe zij ouders mee moeten krijgen in de verandering.

Op Facebook worden posts gemaakt, maar vaak met een alinea tekst: hier zit namelijk een groep die nog overtuigd moet worden met argumenten.

[https://www.instagram.com/zetookdeknopom/](https://www.instagram.com/zetookdeknopom/)

Instagram daarentegen is het platform waar veel jongeren zitten, en hier tekent zich een duidelijk beeld van het aanspreken van de communicatiedoelgroep:

Er blijft weinig van de originele storytelling over, maar ze worden wel behandeld als de held uit de originele video. Deze video staat dan ook centraal.

[https://twitter.com/zetookdeknopom](https://twitter.com/zetookdeknopom)

Op Twitter worden korte, intrigerende berichten met een foto verwacht. De meeste posts zijn dan ook een foto met opvallende quote, die doorverwijst naar de website. De quote bij de nieuwste post luidt 'Weer een advertentie over ons klimaat. Waarom zou je die nog lezen?', wat lijkt op de opmerking die de vader in de video maakt. De campagne lijkt zich op Twitter dus meer te richten op de ouders die nog overgehaald moeten worden of gedesinteresseerd zijn geraakt door de klimaatberichten (wat ook best vaak voorkomt op Twitter).

[https://www.linkedin.com/company/zet-ook-de-knop-om/](https://www.linkedin.com/company/zet-ook-de-knop-om/)

Op linkedIn gebeurt niet heel veel anders dan op de andere media. In mijn ogen wel een gemiste kans, omdat LinkedIn meer wordt gekoppeld aan bedrijven. De campagne had zich hier dus veel duidelijker kunnen richten op de rol die bedrijven kunnen spelen in het zelf omzetten van de knop en hoe zij consumenten hierin kunnen faciliteren.

[https://zetookdeknopom.nl/](https://zetookdeknopom.nl/)

De website biedt dezelfde informatie die op de sociale media is gebruikt, maar in blogberichten verpakt. Er is echter ook een kop voor bedrijven en organisaties, waar vooral droge tekst met wat sfeerfoto's bij staan. Deze worden niet meegenomen in de campagne die in de video wordt getoond, maar krijgen duidelijke handvatten om gericht iets te doen.

De video doet voorkomen dat jeugd hun ouders moeten overhalen zodat de hele wereld mee gaat doen. Dit moet door ouders strijders te maken, wat moet gebeuren door ze bewust te maken van de manieren waarop dit kan, aan de ene kant door deze informatie te vinden, en de andere kant door de jeugd deze punten te laten delen met hun ouders.

Er gaat echter ook een deel over bedrijven, organisaties en overheid die ik in de media-campagne op sociale media volledig mis. Wellicht dat dit via andere kanalen gebeurt, zoals directe mailing of subsidies, maar hier wordt niet over gedeeld in de campagne. De campagne lijkt voor de drijvende kracht (jeugd) dus vooral:

> "We moeten het samen doen, maar vooral je ouders en eigenlijk een beetje bedrijven, al weten wij ook niet helemaal hoe. Alleen dan kunnen we grotere stappen zetten. Wat dat ook moge betekenen."

Het is jammer dat bedrijven niet zo sterk meegenomen zijn in alle berichten. Door ook aan deze bedrijven een karakter te koppelen (archetype: heerser in maatpak), was het mogelijk om deze in het verhaal te betrekken.

Vele kleine verschillen van consumenten maken een groot verschil, maar bedrijven worden ontzien, terwijl hier de grote verantwoordelijk ligt. De overheid kan deze afdwingen, maar nog sterker werkt het als het volk bewust wordt van haar kracht om producenten milieuvriendelijker te laten produceren.

Wanneer bedrijven een stem en beeld krijgen in de campagne kunnen verdere verhalen worden verteld. De dramadriehoek wordt groter, en de kans om extraheerbaar te worden groeit. Dit had de reclame wellicht een complete activistische beweging laten oprichten. Nu blijft het beperkt tot een gesprek aan de keukentafel, van zoon of dochter tot ouder.

