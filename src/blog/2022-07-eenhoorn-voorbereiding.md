---
layout: post.njk
title: Iteratief Van thee-opslag naar thee-beleving bij de Eenhoorn in Marken
description: Tijdens deze ontwerpopdracht heb ik in een ontwerpgroep een rondleiding van de toekomst ontworpen voor De Eenhoorn. Hier heb ik met toekomstgerichte ontwerpdoelen in drie iteraties innovatieve en prikkelende concepten ontwikkeld.
opening: In een ontwerpgroep heb ik aan een casus ontworpen en ontwikkeld. Hierin hebben wij gericht op een projectmatige aanpak van een toekomstgericht en inclusief project. In 20 weken werkten naar volgens de Design Thinking-methode tot oplevering van een product dat we hebben overhandigd aan de opdrachtgever.
date: '2022-07-15'
headerImage: /images/pss-eenhoorn.jpg
thumbnail: /images/pss-eenhoorn.jpg
tags:
- Design Thinking
- Team Project
- Ethical Design for the future
- Experience Design
- Design Thinking
- Team Project
- Ethical Design for the future
- Experience Design
---

## Casus

Een projectlid, Hanani, werkt bij De Eenhoorn in Kampen. Zij produceren thee, koffie en sigaren. Daarnaast bieden zij rondleidingen aan. Deze ruimtes bieden bezoekers de mogelijkheid om te leren over de geschiedenis en ambacht van de producten van De Eenhoorn.

Aangezien de thee verwerkt wordt op exotische locaties en niet in de theestraat, is hier vrij weinig te zien. Dit terwijl het productieproces een belangrijke rol speelt in het verhaal van de thee. Dit maakt de rondleiding voor thee volgens Hanani erg saai, terwijl tegenwoordig veel hogere verwachtingen zijn van rondleidingen. De koffie- en sigarenrondleiding zijn interessanter, dus hier is veel van te leren. De rondleidingen worden gegeven in een prachtig pand, volgens volgers van de rondleiding. De rondleiding zelf laat echter nog veel te wensen over.

Deze casus biedt de ruimte om een beleving in een ruimte te ontwerpen. De opdrachtgever verwacht implementatie van Big Ideas for the Future, zoals Autonomous Things, Ambient Intelligence en Mixed Reality. Deze zijn goed toe te passen zijn in een rondleiding. De voorlopige opdrachtomschrijving voor deze casus heb ik daarmee opgeschreven als:

> [onderzoeksvraag] "Een rondleiding van de toekomst maken voor Eenhoorn, waar mensen nieuwe inzichten krijgen over thee en koffie."

Om onszelf een briefing te geven over de casus en hiermee onze huidige kennis vast te leggen hebben we de casus als volgt omschreven:

### Brief: Theestraat De Eenhoorn

*"De eenhoorn is een koffie en theezaak in Kampen. De Eenhoorn koopt koffie en thee in als ruwe grondstoffen en in de fabriek worden de producten bewerkt tot een eindproduct dat zowel in de B2B als in de B2C-markt wordt weggezet. De consumenten worden bediend via de winkel of webshop. In de zakelijke markt levert De Eenhoorn haar producten aan horeca, detailhandel en kantoren. Naast het leveren van fysieke producten zoals koffie, thee, sigaren en delicatessen levert De Eenhoorn ook dienstverlening door het aanbieden van rondleidingen en proeverijen op locatie.*
*De Eenhoorn is een koffie- en theeproducent en is zowel een producerende- als handelsorganisatie. Naast het leveren van fysieke producten zoals koffie, thee, sigaren en delicatessen levert De Eenhoorn ook dienstverlening door het aanbieden van rondleidingen en proeverijen op locatie. De huidige rondleiding vindt plaats in de fabriek waar ook de productie van koffie, thee en sigaren plaatsvindt.  De rondleiding is opgesplitst in drie straten: koffie, thee en sigaren. Bij deze drie straten probeert De Eenhoorn een beleving te creëren waarbij de zintuigen worden geprikkeld. De huidige theestraat resoneert niet met de intentie van De Eenhoorn om het verhaal van grondstof tot eindproduct te delen met hun klant.*
*De Eenhoorn wil deze ervaring verbeteren en door middel van nieuwe technologie het verhaal van thee van grondstof tot eindproduct delen. De uitdaging hierin is om de toepassing van deze nieuwe technologieën te ontwerpen waarin dit verhaal vertoond kan worden.*

### Golden Circle

#### Waarom bestaat De Eenhoorn?

Momenten van geluk creëren

#### Hoe bereikt De Eenhoorn dit?

Mensen laten genieten van eerlijke heerlijkheden van verfijnde kwaliteit in een mooie, warme en sfeervolle omgeving waar de zintuigen en verbeelding geprikkeld worden.

#### Wat doet De Eenhoon om dit te bereiken?

Op zoek gaan naar koffie en thee van zuivere kwaliteit, deze met liefde en aandacht verwerken en presenteren in stijlvolle verpakkingen.

### Ontwerpvraag

Vanuit deze informatie hebben we een ontwerpvraag opgesteld, die ons moet helpen in het bepalen van het gewenste resultaat:

> [ontwerpvraag] "Hoe kunnen we ervoor zorgen dat de bezoekers met behulp van nieuwe technologieën door de ervaring van de theestraat van De Eenhoorn geprikkeld worden gelukkige momenten met hun thee te ervaren?"

## Ontwikkelmethode

Bij het eerste gesprek waarin we als projectgroep spraken over de ontwikkelmethoden werden IBM's The Loop (Enterprise Design Thinking) en Design Thinking genoemd. Het argument voor The Loop was dat het makkelijk was om ergens te beginnen en direct een prototype erbij te maken. Ik had een voorkeur voor Design Thinking, omdat de stappen gedefinieerd zijn en we vaste momenten in iteraties terug kunnen grijpen op het ophalen van kennis over de belanghebbenden.

We hebben gekozen voor Design Thinking. We dachten voordeel te hebben aan de duidelijkere onderverdeling. Gedurende het project kwamen we tot de conclusie dat de technologie-gerichte aard van deze module wellicht beter bij The Loop had gepast. Design Thinking kon ons helpen meer contact met stakeholders te hebben, maar we hebben een grotere focus op het implementeren van Big Ideas gehad. The Loop had wellicht beter aangesloten op het testen van toepassingen.

Vanuit deze ontwikkelmethode ga ik in de eerste iteratie in de Empathize-fase eerst achterhalen wat de huidige ervaring is en wat de opdrachtgever wil bereiken. Daarna kan ik vastleggen hoe deze ervaring op papier er uit ziet en bepalen waar stakeholders behoefte aan hebben.

