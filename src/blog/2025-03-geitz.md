---
layout: post.njk
title: 'Website-ontwerp voor een klusbedrijf'
description: Het herontwerpen van een website voor een klein klusbedrijf dat verschillende diensten aanbiedt, zoals schilderen, loodgieterswerk en elektriciteitswerk. Het doel was om een moderne en gebruiksvriendelijke website te creëren die de diensten van het bedrijf op een duidelijke en aantrekkelijke manier presenteert.
opening: Het huidige ontwerp van de website van Marc Geitz Klussenbedrijf was verouderd en niet mobielvriendelijk. Mijn doel van dit project was om een moderne en gebruiksvriendelijke website te creëren die de diensten van het bedrijf op een duidelijke en aantrekkelijke manier presenteert.
date: '2025-03-09'
headerImage: /images/IMG_4422.png
thumbnail: /images/nieuw-geitz-thumb.png
headerImagePosition: bottom
tags:
- Web Design
- Brand Design
- Interaction Design
- Inspiratie
---

### Huidige ontwerp

De huidige website van Geitz Klussenbedrijf was technisch gezien verouderd en de navigatie niet mobielvriendelijk doordat alles in losse koppen was geplaatst. Het ontwerp was donker en niet direct aantrekkelijk voor klanten. De uitstraling van de website was niet in lijn met de persoonlijkheid van Marc Geitz, zijn diensten en de oplossingen die hij levert.

![Huidige website Geitz Klussenbedrijf](/images/www.geitzklussenbedrijf.nl-home.jpeg)

### Behoeften en doelstellingen

Geitz Klussenbedrijf wilde een website die zijn persoonlijkheid weerspiegelt, maar ook professioneel en toegankelijk is voor klanten. De grootste drempel van een aanpassing in of rond je huis is van het willen, naar het daadwerkelijk in werking stellen; deze stap wilde ik zo klein mogelijk maken. Uit de tekortkomingen van de huidige website en mijn inzichten uit de uitspraken van Marc Geitz, bepaalde ik de volgende doelstellingen:

> [doelstellingen] "De website moet de diensten van het bedrijf op een duidelijke en aantrekkelijke manier presenteren en mobielvriendelijk zijn. De website moet klanten overtuigen van de kwaliteit van de diensten van Marc Geitz en hen aanzetten tot actie: contact opnemen."

### Ontwerp- en ontwikkelingsproces

Ik heb eerst gekeken naar wat het bedrijf wil communiceren: Marc Geitz wil geen groot bedrijf dat spreekt vanuit een 'wij', maar een eerlijke en persoonlijke zelfstandige. Hoewel Marc Geitz zijn lijfspreuk 'Black is my happy color' is, spreekt een donkere website niet uit wat hij aanbiedt en levert. Vandaar bepaalde ik het uitgangspunt: een website die zijn persoonlijkheid weerspiegelt, maar ook professioneel en toegankelijk is voor klanten en toont dat het resultaat dat hij levert schoon, opgeruimd en rein is.

Ik heb daarom gekozen voor een licht kleurenpalet met de originele zandkleur als accentkleur. Om het eenzijdige van wit en zandkleur te breken, koos ik ervoor om verschillende zwaartes (licht, medium, donker) van de zandkleur te gebruiken. Daarnaast heb ik een complementaire kleur toegevoegd: een zacht blauw, dat zorgt voor een frisse en rustgevende uitstraling, en een mooi contrast vormt met de zandkleur.

Om de website een persoonlijke en klusgerichte touch te geven, heb ik gekozen de koppen een verfveeg als achtergrond te geven. Dit geeft de website een speelse en creatieve uitstraling, zonder af te doen aan de professionaliteit.

![Persoonlijke foto, koppen met verfvegen, zandkleurige en blauwe accenten](/images/nieuw-geitz-thumb.png)

### Gebruikte technologieën en tools

Om kosten te drukken heb ik de website statisch opgebouwd met HTML, CSS en JavaScript, gedeeltelijk opgesteld in componenten om te hergebruiken en snel uit te kunnen breiden. Het statische resultaat is daardoor ook geoptimaliseerd voor snelheid en SEO, wat aansluit bij het sneller in het oog springen bij de gebruiker. Het ontwerp is volledig responsive doordat groepen kaarten onder elkaar vloeien en afbeeldingscarousels op kleinere schermen één afbeelding laten zien in plaats van twee of drie, zodat het er op elk apparaat goed uitziet.

![Weergave op kleinste schermen](/images/nieuw-geitz-mobiel.png)

### Eindresultaat en impact op het bedrijf

Het eindresultaat is een moderne en gebruiksvriendelijke website die de diensten van Marc Geitz op een duidelijke en aantrekkelijke manier presenteert. De website weerspiegelt de persoonlijkheid van Marc Geitz en straalt professionaliteit en toegankelijkheid uit. Het nieuwe ontwerp heeft een positieve impact op het bedrijf, omdat het klanten aantrekt en hen overtuigt van de kwaliteit van de diensten van Marc Geitz.

De grootste verandering vind ik, als interactie-ontwerper, echter de informatiehiërarchie: waar de vorige website door de vele koppen breed maar niet erg diep was, miste de gebruiker snel informatie. Door het samenvoegen van diensten heb ik de website overzichtelijker gemaakt. Dit zorgt ervoor dat de klant minder hoeft te zoeken en sneller van globale informatie tot gerichte informatie over hun hulpvraag komen, zonder uit het oog te verliezen dat Geitz Klussenbedrijf ook andere klussen voor de klant kan uitvoeren. De zorgvuldig geplaatste Call-to-action-knoppen zorgen dat de klant snel tot actie kan overgaan.

