---
layout: post.njk
title: Leren leren van slechte voorbeelden
description: Door alternatieve schetsen en routes te verkennen, leer ik het creatieve proces beter begrijpen. Het testen van ideeÃ«n op verschillende niveaus en het omarmen van mislukkingen en alternatieven leert me dat dit leidt uiteindelijk tot een beter en meer doordacht eindresultaat.
date: '2021-11-16'
headerImage: /images/scribbly.jpg
thumbnail: /images/scribbly.jpg
tags:
- Creative Design
- Library Research
- Reflectie
- Inspiratie
---

## Vele alternatieven

Wat ik bij het eerste doorbladeren zag, was dat de maker - Jean-Paul Arends - pagina's vol alternatieven van zijn karakters liet zien. De creatieve opleiding vertelt om vaak te itereren, alternatieven te proberen. Dit lijkt logisch, tot je een doel voor ogen hebt. Ik bevindt me al snel gefocust op het doel in het proces, wat er voor zorgt dat ik niet inzoom op kleine details en daar alternatieven ga maken. Of ik doe dit juist zo snel en zo onbewust, dat ik het niet vastlegt, maar meteen weggooi of ...CRTL-Z... weghaal.

![Voorbeeld van exploreren via schetsen - Voorbeeld van exploreren via schetsen](/images/scribbly3.jpg)

Op deze pagina werd het stripboek afgewisseld met een pagina vol alternatieven van de karakters. Het was zelfs gebruikt als een collage van grappige momenten. Dit was een verfrissende blik voor me. Normaal gesproken zie je een eindproduct, zonder enig alternatief. Een andere keer bekijk ik een samenvatting van concept art (zoals deze Legend of Zelda Hyrule Historia). Door de mix van het eindresultaat en concepten, had ik een beter overzicht van het voorwerk dat in het eindproduct is gegaan.

## Een enkel alternatief

Een andere pagina bood juist weer een ander perspectief: een karakter, met zijn 'gezin', maar dan helemaal anders.

![Voorbeeld van alternatieve schets - Voorbeeld van alternatieve schets](/images/scribbly2.jpg)

Het geschetste ten opzichte van de strakke, zwarte lijnen gaf nog meer het gevoel dat het exploratie was. Duidelijk niet het uiteindelijke ontwerp van het robot-karakter.

## Alternatieve route

Soms moet je een pad nou eenmaal aflopen, om het aan het einde kritisch te kijken en eerlijk tegen jezelf te zeggen: "nee, hier ga ik niet mee verder".

![Voorbeeld van ongebruikte alternatieve routes - Voorbeeld van ongebruikte alternatieve routes](/images/scribbly1.jpg)

Kijken waar het verhaal vandaan komt en gewoon eens wat doen, ook al wordt het niks. Niet geschoten is altijd mis. Ieder creatief proces gaat met vallen en opstaan, maar een ding is duidelijk: een geweldig resultaat kan niet zomaar behaald worden zonder een hoop alternatieven uit te proberen.

## Conclusie

Door alternatieven te bedenken op verschillende niveau's, kom je tot verschillende uitkomsten: inzoomen op karakters en alle onderdelen net even wat anders doen, geeft je veel input, om zo te schaven en tot het beste eindresultaat te komen. Op een hoger niveau kun je bijvoorbeeld met een verhaallijn gewoon eens wat proberen. En uiteindelijk kun je zelfs nog trotser zijn op het resultaat, omdat je weet dat het veel beter is dan dat het had kunnen zijn.

Soms koop je iets waar je veel plezier uit haalt, en soms haal je er wijze lessen uit.

