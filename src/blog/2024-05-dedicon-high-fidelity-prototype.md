---
layout: post.njk
title: Functioneel Prototype van Beeldbeschrijvingssoftware voor Dedicon
description: In dit high fidelity prototype van de Monet-interface voor Dedicon heb ik een toegankelijke en gebruiksvriendelijke interface gerealiseerd. Met een duidelijke informatie-hiërarchie, zorgvuldig gekozen typografie en kleurcontrasten, biedt het ontwerp een intuïtieve workflow.
date: '2024-05-15'
headerImage: /images/HiFidelityResultaat.png
thumbnail: /images/HiFidelityResultaat.png
tags:
- Enterprise Design Thinking
- Agile/Scrum
- Interaction Design
- Web Design
- Co-creatie
- Showroom Research
---

## Informatie-hierarchie

Ik vroeg een document zonder auteursrechtelijk beschermde afbeelding op, zodat ik vrij kan werken met de inhoud van een publicatie. Met een online-tool haalde ik geautomatiseerd de afbeeldingen uit het document. Ik beoordeelde de functie van de afbeeldingen (decoratief of informatief), legde inhoudelijke afbeeldingsinformatie vast en schreef met een AI-tool beeldbeschrijvingen op basis van Dedicons richtlijnen.

![Spreadsheet met afbeeldingsinforamtie: bestand, functie (decoratief geel, gekoppelde afbeeldingen blauw), pagina, bijschrift, korte/lange beeldbeschrijving - Spreadsheet met afbeeldingsinforamtie: bestand, functie (decoratief geel, gekoppelde afbeeldingen blauw), pagina, bijschrift, korte/lange beeldbeschrijving](/images/informatiehierarchie.png)

Ik merkte bij het verwerken van de afbeeldingen welke taken het systeem op de achtergrond allemaal moet gaan zetten. Uit het verwerken van deze informatie werd me duidelijk hoe uiteenlopend deze informatie kan zijn, bijvoorbeeld al de lengte van bijschriften.

## Heuristic Analysis

Als laatste controlestap voor ik de interface in high fidelity op ga stellen, loop ik het ontwerp door met de 10 Usability Heuristics. Dit heeft wat kleine problemen aan het licht gebracht, zoals tekstgebruik, aansturing van de happy flow (zoals call to actions) en begeleiding bij problemen, als er bijvoorbeeld niks kan worden weergegeven omdat alle beeldbeschrijvingen zijn gevuld.

## Visueel Prototype

Dedicon werkt voor mensen met een leesbeperking. Hierdoor zijn ze bewust bezig met toegankelijkheid en inclusief ontwerpen. Ik onderzocht hoe elementen op de website van Dedicon zijn vormgegeven. Hierbij vond ik dat Dedicon uiteraard al op veel plekken aan de toegankelijkheidseisen voldoet. Om dit vast te leggen en meetbaar te maken, heb ik gebruikte elementen zoals teksten, kleuren en bedieningselementen in Figma ontworpen en minimale contrast van kleurencombinaties.

![High Fidelity-elementen: gebaseerd op Dedicon-huisstijl en toegankelijkheidseisen. Typografie van de website met tekstgroottes voorgesteld in de snelstartgidsen. Kleuren die gebruikt worden, en een onderzoek naar de contrastratio's om toegankelijk kleuren toe te passen - High Fidelity-elementen: gebaseerd op Dedicon-huisstijl en toegankelijkheidseisen. Typografie van de website met tekstgroottes voorgesteld in de snelstartgidsen. Kleuren die gebruikt worden, en een onderzoek naar de contrastratio's om toegankelijk kleuren toe te passen](/images/HiFidelityElementen.png)

Tekst heeft duidelijke hiërarchie door gebruik van verschillende groottes en diktes. Knoppen hebben hiërarchie: primaire knoppen zijn zwaar (zwart), secundaire knoppen zijn licht (wit) en taak-annulerende knoppen zijn enkel tekst (en lichten pas op als de gebruiker er op hovert).

Vanuit de toegankelijkheid-first blik besloot ik - net als op Dedicons website - witte achtergronden en zwarte knoppen te gebruiken. Een grijze achtergrond geeft gebruikers aan welke elementen bij elkaar horen. Voor mensen die minder contrast zien, helpt een grijze rand rondom de elementen.

![High Fidelity-componenten: basiselementen in Dedicons huisstijl, toegepast in componenten in het Mid Fidelity-prototype. Typografie, afstanden en kleuren, rekening houdend met behoud van voldoende contrast. Oranje kleur bij problemen en Dedicon-highlight voor actieve afbeeldingen zoals op de website. - High Fidelity-componenten: basiselementen in Dedicons huisstijl, toegepast in componenten in het Mid Fidelity-prototype. Typografie, afstanden en kleuren, rekening houdend met behoud van voldoende contrast. Oranje kleur bij problemen en Dedicon-highlight voor actieve afbeeldingen zoals op de website.](/images/HiFidelityComponenten.png)

### Resultaat

Om te tonen hoe dit resultaat aansluit bij de huisstijl van Dedicon:

![Afbeeldingenoverzicht: lijst met afbeeldingen per pagina, highlight van actieve afbeelding. Overzicht van voortgang en inactieve afmeldknop. Afbeeldingskaart met informatievelden, weergave van bestaande beeldbeschrijvingen en optie om deze te bewerken, alternatieve representaties met functie voor automatische generatie, en automatisch generatieveld. - Afbeeldingenoverzicht: lijst met afbeeldingen per pagina, highlight van actieve afbeelding. Overzicht van voortgang en inactieve afmeldknop. Afbeeldingskaart met informatievelden, weergave van bestaande beeldbeschrijvingen en optie om deze te bewerken, alternatieve representaties met functie voor automatische generatie, en automatisch generatieveld.](/images/HiFidelityResultaat.png)

## Functioneel Prototype

Gebruikers gaven aan dat ze het Mid Fidelity-prototype lastig in te schatten vonden, omdat ze er niet in konden werken. Daarin was met name het typen van beeldbeschrijvingen en het verplaatsen van schermen een gemis. Om de gebruikers hierin te ondersteunen met het High Fidelity-prototype maak ik het high Fidelity-prototype na in webtechnologie zodat het prototype via Wizard of Oz-methodes toont hoe het in de echte situatie moet gaan werken.

## Pitch

[Project Monet](../2024-06-dedicon-resultaat/)

